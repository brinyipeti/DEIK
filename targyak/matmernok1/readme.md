

A laborok látogatása kötelező. Háromnál több hiányzás esetén a gyakorlati jegy elégtelen.

Ha a hiányzások száma nem haladja meg a hármat, akkor a  gyakorlati jegy kiszámítása a következő módon történik: 

Két központi zárthelyi dolgozat lesz, az egyes  dolgozatokon elérhető maximális pontszám 50. Mindkét zárthelyin külön-külön legalább 15 pontot el kell érni, egyébként a jegy elégtelen.

A félév során minden témakörhöz gyakorló teszteket biztosítunk, ezek között lesznek olyanok, melyek megoldásával pluszpontokat lehet szerezni. A pluszpontok megszerzésére mindig  1 hét áll rendelkezésre, a tesztek megoldásával tetszőlegesen sokszor lehet próbálkozni. Ha a megadott időszakban legalább egyszer legalább 80%-osra sikerül egy ilyen tesztet megoldani, akkor ez 1 pluszpontot jelent.

További 5 pluszpont szerezhető a Matematikai programcsomagok (INBMM9976) tárgy ebben a félévben történő sikeres teljesítésével. 

Ha mindkét zárhelyi dolgozat legalább 15 pontos, akkor a két dolgozat pontszáma összeadódik, a félév közben szerzett pluszpontok hozzáadódnak, és az összpontszám az alábbi módon konvertálódik jeggyé:

85 - 100+ ⇒ 5
75 - 84.99 ⇒ 4
65 - 74.99 ⇒ 3
50 - 64.99 ⇒ 2
0 - 49.99 ⇒ 1
